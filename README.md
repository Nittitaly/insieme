# insieme
Proposta di progetto per rilassare la pressione di COVID-19 sulla filiera alimentare.

**L’obiettivo** di questo progetto è di organizzare la grande distribuzione in modo tale da tutelare e preservare la salute dei cittadini, consumatori e lavoratori durante l’emergenza sanitaria COVID-19.

## Misure proposte: 

\- **Dal Delivery al ritiro in loco.** Per evitare lo stress sul sistema della distribuzione a domicilio, utilizzare lo stesso sistema di prenotazione della spesa con la differenza che sarà il consumatore a recarsi, nell’orario prestabilito,  nel punto vendita per ritirare gli acquisti. Questa misura è meramente organizzativa e può essere implementata agilmente in poco tempo.

\- **Delivery prioritario.** Dato il possibile alleggerimento del sistema delivery in seguito alla misura precedente, garantire il servizio di delivery a domicilio alle fasce deboli e più suscettibili. In particolare, anziani e persone in isolamento. [*Riferimento alla possibilità di utilizzare l’esercito e modalità per conoscere le persone in isolamento da quarantena.*]

\- **Aperture prolungate.** Qualora fosse possibile, aumentare l’orario di apertura dei punti vendita. Intuitivamente, l’idea è quella di cercare di limitare il numero di persone che visitano il punto vendita nelle stesse fasce orarie. Questa misura è necessaria in quanto ci aspettiamo che non tutti i cittadini siano in grado di utilizzare in modo agile le applicazioni per la prenotazione della spesa.

\- **Potenziamento del personale.** Per fare fronte alla emergenza, i punti vendita avranno bisogno di nuova forza lavoro. Riteniamo verosimile che la formazione di questo nuovo personale possa essere svolta in tempi ragionevolmente brevi e chi si possa cominciare al più presto. Questa misura ha anche lo scopo di garantire un reddito da lavoro alle persone in difficoltà economica. [*integriamo qua i punti di Laura?*]

\- **Tutela del personale.** In aggiunta alle mascherine e alle altre misure protettive già adottate, i lavoratori in cassa potrebbero essere maggiormente protetti adottando delle barriere in plexiglass. La tutela del personale è fondamentale, è assolutamente necessario evitare che i punti vendita diventino un luogo di contagio. 